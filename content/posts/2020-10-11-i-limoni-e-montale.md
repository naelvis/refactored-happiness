---
title: I limoni - E. Montale
author: nelvis
date: '2020-10-11'
slug: i-limoni-e-montale
categories:
  - Poetry
tags:
  - books
description: ''
toc: no
dropCap: no
displayInMenu: no
displayInList: yes
resources:
  name: featuredImage
  src: ''
  params:
    description: ''
---

I Limoni
-----

\
Ascoltami, i poeti laureati\
si muovono soltanto fra le piante\
dai nomi poco usati: bossi ligustri o acanti.\
lo, per me, amo le strade che riescono agli erbosi\
fossi dove in pozzanghere\
mezzo seccate agguantanoi ragazzi\
qualche sparuta anguilla:\
le viuzze che seguono i ciglioni,\
discendono tra i ciuffi delle canne\
e mettono negli orti, tra gli alberi dei limoni.

Meglio se le gazzarre degli uccelli\
si spengono inghiottite dall'azzurro:\
più chiaro si ascolta il susurro\
dei rami amici nell'aria che quasi non si muove,\
e i sensi di quest'odore\
che non sa staccarsi da terra\
e piove in petto una dolcezza inquieta.\
Qui delle divertite passioni\
per miracolo tace la guerra,\
qui tocca anche a noi poveri la nostra parte di ricchezza\
ed è l'odore dei limoni.

Vedi, in questi silenzi in cui le cose\
s'abbandonano e sembrano vicine\
a tradire il loro ultimo segreto,\
talora ci si aspetta\
di scoprire uno sbaglio di Natura,\
il punto morto del mondo, l'anello che non tiene,\
il filo da disbrogliare che finalmente ci metta\
nel mezzo di una verità.\
Lo sguardo fruga d'intorno,\
la mente indaga accorda disunisce\
nel profumo che dilaga\
quando il giorno piú languisce.\
Sono i silenzi in cui si vede\
in ogni ombra umana che si allontana\
qualche disturbata Divinità.

Ma l'illusione manca e ci riporta il tempo\
nelle città rumorose dove l'azzurro si mostra\
soltanto a pezzi, in alto, tra le cimase.\
La pioggia stanca la terra, di poi; s'affolta\
il tedio dell'inverno sulle case,\
la luce si fa avara - amara l'anima.\
Quando un giorno da un malchiuso portone\
tra gli alberi di una corte\
ci si mostrano i gialli dei limoni;\
e il gelo dei cuore si sfa,\
e in petto ci scrosciano\
le loro canzoni\
le trombe d'oro della solarità.

***

I really like this poem, I thought about it again some days ago and found it related nicely to what Kandinsky said about colours (see [link](https://naelvis.github.io/refactored-happiness/posts/concerning-the-spiritual-in-art-w-kandinskij/)). L'azzurro *inghiotte*, which is the internal movement associated to blue; "i gialli dei limoni" emergono da un portone, sono come trombe, everything hints at an outward movement in the description. Isn't it fascinating?